[Demo eindversie](https://rohmygod.github.io/web-typography-19-20/Versie3/closed-captions/index.html)




# `De opdracht`

Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Nu bestaat er zoiets als *closed caption*, wat een type ondertiteling is waarbij ook dingen als omgevingsgeluiden en de muziek beschreven worden. Hierdoor krijgt een kijker die informatie wel binnen.

Dus met dit alles in gedachten ben ik aan de slag gegaan! Onder elke versie kan je in het kort de feedback vinden en wat ik heb aangepast, als u hier verder leest kunt u wat uitgebreidere details en informatier hierover vinden. 


# `Het fragment`
Na het fragment een paar keer bekeken te hebben was ik eigenlijk nog niet heel veel verder met waar het nou precies over gaat. De tekst is niet heel erg interessant want je kent de rest van de context niet, maar toch door het geluid blijf je wel kijken. Er zit nogal wat spanning in wat ik erg knap vind! Ik heb zelf het fragment ook een keer zonder geluid gekeken en vond het nog best wel snel gaan, en ook meteen een stuk minder boeiend. Genoeg ruimte voor animaties dus!


# `Darice`
Voor deze opdracht hebben we gesproken met Darice, waaruit een aantal punten kwamen waarvan zij denkt dat het beter kan. Zo is het bijvoorbeeld lastig te volgen wie er spreekt, en soms is de omschrijving van het geluid nogal vaag. 

<b>In het kort wat feitjes over Darice:</b>
* Maakt niet gebruik van een gebaren tolk, maar van een schrijftolk (Wieke).
* Frontend developer en schrijft blogs, doet ook parttime dingen zoals lezingen en werkt ook af en toe bij de hogeschool van Rotterdam.
* Doet buiten werk aan netflixen, lezen, instagram en koken en houdt van koffietentjes.
* Meer into praat films, actiefilms voor alleen in de bios omdat je het geluid kan voelen.
* Doof geworden (vanaf 14e tot 27ste) niet geboren.
* Spreekt Papiaments, engels, Spaans en Nederlands.


# `De lijn tussen Darice, Vasilis en ikzelf`
Wat ik belangrijk vond was om een middeweg te vinden tussen het 'ga super veel experimenteren en wild mag!' van Vasilis en het 'experimenteren mag, maar ik moet wel gewoon de film kunnen kijken' van Darice. Daarom heb ik gekozen om de bewegingen subtiel te houden, met oog dat de tekst gewoon leesbaar moet blijven maar wel genoeg animaties en achtergrond veranderingen om het spannend te maken en het geluid over te brengen. Zo heb ik alle drie de identiteiten verwerkt in mijn eindversie!

Hieronder zijn mijn eindkeuzes te vinden. 



# `Brenner of default font?`
Ik heb lang getwijfeld tussen het Brenner font of de default font van de gebruiker. De default font zorgt er voor dat je meer moet nadenken over de animaties en dan is het zichtbaar voor iedereen. Maar toch heb ik voor Brenner gekozen. In het gesprek met Darice gaf zij aan dat emoties soms gemist worden doordat ze eerst gefocussed is op de tekst. Ik denk dat dit beter overkomt met de verschillende fonts die het Brenner font bevat. Hierbij kan je namelijk ook nog onderscheid maken tussen diktes van fonts, waardoor je bijvoorbeeld de nadruk op een woord kan leggen. Het is dus een stuk rijker aan mogelijkheden en omdat we speciaal voor Darice werken heb ik haar in mijn achterhoofd gehouden bij het maken van deze keuze. 

Ook vind ik dat het beter past bij de identiteit van de film. Het voelt wat spannender aan dan de default fonts. 



# `Wat heb ik allemaal verwerkt in mijn eindversie?`
Zoals terug te zien is in de readme van de andere versies heb ik best wel wat aanpassingen gedaan, sommigen subtiel en anderen overduidelijk. Hieronder leg ik uit wat ik precies allemaal gedaan heb. 



<b>Ondertiteling</b>
1. Als eerst heb ik de ondertiteling een standaard kleur  en font gegeven, namelijk een geel/goude kleur met het font 'Brenner Mono'. Deze is namelijk duidelijk zichtbaar op elk moment in het fragment zodat het duidelijk leesbaar blijft. Ook heb ik een font-weight van 400 toegevoegd zodat het wat dikkere letters zijn, ook voor de leesbaarheid. 

2. Ik heb elk personage een eigen naam tag gegeven, zo is het voor Darice duidelijker wie er spreekt. Ik heb gekozen om deze naam wit te maken bij elk personage omdat Darice aangaf de hele zin toch wel te lezen. Eerst had ik namelijk een kleur per personage, maar toen ik vroeg of dat veel verschil maakte gaf zij aan dat dit wel mee viel. "Het is niet dat ik alleen naar de kleur kijk, onbewust lees je het woord ook". Op deze manier is de ondertiteling ook consistent. 

3. Vervolgens kom je bij een deel in het fragment waar een politie agent boos "Fuck off, skin-job!" zegt tegen Constant K. Ik heb hier de tekst "Fuck off" rood gemaakt om daar de nadruk op te leggen, en de tekst laten bewegen om te laten zien dat het aggressief gezegd wordt. 

4. Daarna komt er een gedeelte waarin de stem Constant K vraagt om de tekst "within cells interlinked" 3x te herhalen. In de oorspronkelijke ondertiteling veranderd de tekst niet, dus gaf Darice aan dat zij niet zag dat dit 3x herhaald werd. Daarom heb ik met een fade in en out de 2e en 3e "within cells interlinked" aan de rechter en linker zijde laten verschijnen. 

<b>Ondertiteling geluid</b>
Ik heb de sounds ook met ondertiteling aangegeven. Darice zei namelijk dat ze door de bewegingen weet dat er een geluid is, maar het te vaag is om te weten wat voor geluid het precies is. Daarom, met een omschrijving, word het een stuk duideijker. Ik heb er voor gekozen om deze in een semi transparant blok onderaan de video weer te geven. Dit omdat het zo niet de hele tijd in beeld is, maar je toch gemakkelijk kan zien wat voor geluidsomschrijving er staat. Om het visueel wat sterker te maken heb ik emoji's gebruikt om wat meer gevoel / beeld erbij te geven. En een kapitale tekst om zo onderscheid te maken van de andere ontertiteling. 




<b>Achtergrond animaties</b>
1. In het begin van de film is een alarm te horen, dit klinkt als een soort alarm dat deuren gaan sluiten of er iets omgeroepen word. Je ziet dat dit met een rood licht gedaan word, daarom heb ik een rode achtergrond gemaakt die het idee van een alarm nabootst met beweging. Deze komt een paar keer terug, en om consistent te blijven gebruik ik daarvoor steeds dezelfde animatie. 

2. Kort daarna hoor je een politie alarm, dit heb ik weergegeven met hetzelfde idee als het vorige alarm alleen wel met andere kleuren. Ook gaat deze animatie wat sneller, omdat het alarm ook wat sneller gaat. 

3. Tot slot heb ik op het einde geprobeerd om een mysterieus licht van achter de video te laten verschijnen. Het is namelijk een mysterieus muziekje, dus dit past er goed bij. 




# `Principes`
Aan het begin van dit vak heeft Vasilis een aantal principes uitgelegt waar rekening mee gehouden moest worden. Hieronder leg ik uit wat ik per principe precies gedaan heb. 

1. <b>Study situation:</b> zoals ik eerder al omschreven heb, heb ik om te beginnen een gesprek met Darice gehad. Hierbij ben ik meer te weten gekomen over haar maar ook over het doof zijn zelf. Vervolgens heb ik me zelf proberen in te leven hoe het is om doof te zijn, door de video zonder geluid of iets te bekijken. Dat bleek echt nog wel moeilijker dan ik had verwacht! Dit in combinatie met mijn eigen identiteit, heeft een goed beeld van de situatie in kaart gebracht. 

2. <b>Ignore conventions:</b> de conventies die er zijn over film is dat de gefilmde scenes bewegen, maar verder het beeld gewoon moet blijven staan. Er word al wel gewerkt met gevoel zoals trillingen en geluid wat all-around is, maar dat werkt natuurlijk niet als je geen geluid hebt en vanaf je laptop kijkt! Daarom heb ik het stilstaande beeld genegeerd, en het iframe laten bewegen. Ook namen zie je vaak niet in ondertiteling, maar is voor doven of slechthorenden dus wel echt belangrijk! Hetzelfde geldg voor geluid omschrijvingen. 

3. <b>Prioritise identity:</b> zoals bij het eerste principe en eerder genoemd, heb ik alle drie de identiteiten verwerkt. Die van Darice, van Vasilis en die van mijzelf. Dit heb ik verwerkt in mijn eindproduct!

4. <b>Add nonsense:</b> of ik nou echt nonsense heb toegevoegd twijfel ik aan. In het begin voelde het wel zo! Want wie beweegt er nou een beeld en achtergrond tijdens het kijken van een film? Maar nu ik terug kijk, voelt het eigenlijk best normaal en maakt het een film juist interessanter en duidelijker! Voor mij voelt het dus niet echt als nonsense meer, maar voor iemand anders die hier niks van af weet misschien wel. Afbeeldingen had ik wel echt nonsense gevonden, maar dat lukte me helaas niet zo goed om toe te voegen hahaha. 



# `Bronnen`
Beetje van mezelf, en een beetje van het internet!
* https://developer.mozilla.org/en-US/docs/Web/CSS/linear-gradient
* https://css-tricks.com/almanac/selectors/a/after-and-before/
* https://css-tricks.com/snippets/css/shake-css-keyframe-animation/
* https://css-tricks.com/using-multi-step-animations-transitions/


